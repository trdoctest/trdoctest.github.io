---
layout: simple
title:  "Linux Dersleri Yazarı Olmak"
author: taylan_ozgur_bildik
excerpt: "Linux Dersleri platformuna yazar olarak nasıl katkıda bulunabileceğinizi ele alıyoruz."
---

# Sıkça Sorulan Sorular (S.S.S)
Mevcut platform hakkında sıkça sorulan bazı soruların yanıtlarına buradan ulaşabilirsiniz. Eğer merak ettiğiniz başka sorular varsa <a href="{{ site.url }}/bildirim.html">geri bildirim</a> sayfasından iletmekten çekinmeyin lütfen.

## Bu platformdaki içerikleri farklı platformlarda paylaşabilir miyim ?
Esasen platformun amacı Türkçe kaynağa katkı sunmak olduğu için içeriklerin paylaşılması bu amaca hizmet edecektir. Lakin, içeriklerin aynen kopyalanıp mevcut platforma referans gösterilmeden paylaşılması uygun değildir. 
Doküman içeriklerinin kaynak gösterilmeden kullanılması esasen projenin çıkış gayesi ile ters düşmemektedir. Dokümanların amacı fayda sağlamak olduğu için diğer insanlara ulaştırma yolunun ne olduğu birincil derece önem arz etmiyor. Lakin içeriğin birebir veya kopyalandığının anlaşılmaması gayretiyle değiştirilerek, kaynak gösterilmeden özgün içerik gibi paylaşılması uzun vadede eğitim kaynağı oluşturma ekosistemine zarar verecektir. Vakit ayırıp yeni içerik üretenlerin doğrudan takdir beklentisi olmasa da kişilerin kaynak oluşturmak uğruna ayırdığı geri getirilemez zamanın telafisi olarak referans ile anılması etiğin gereğidir.

Kişilerin kopya içerikler yerine, yeni veya mevcut olanın daha gelişmişi için önceden oluşturulanların referansı üzerinden ilerlemeleri daha sürdürülebilir bir ekosistem sağlar. 

Bu durumu Nikola Tesla'nın sözü olarak ithaf edilen aşağıdaki cümle çok net biçimde izah etmektedir.

*"Fikrimi çalmış olmaları umrumda değil. Umrumda olan, kendilerine ait hiçbir fikirlerinin olmaması."*


## Neden yorum bölümü yok ?
Site içeriğinin mümkün oldukça statik bir dokümantasyon gibi kalmasını tercih ediyorum. Bu sayede tıpkı belgeler.org gibi uzun yıllar pek çok farklı kişinin yararlanabileceği bir kaynak olarak kalabilir. Ayrıca olası soruları yanıtlamak ve yeni içerik taleplerine yetişmek için yeterince vaktim bulunmadığı için yorum bölümü eklemek istemedim. İçeriklerdeki hata ve eksikleri bana mail veya geri bildirim sayfasından dilediğiniz zaman iletebilirsiniz.

## Neden reklam yok ?
Kullanıcıların okuma deneyimini olumsuz yönde etkilemesini istemediğim için standart reklam yaklaşımına gitmek istemedim. Bunun yerine yazılı şekilde ele alınan eğitim serilerinin video eğitimlerini tanıtmayı tercih ettim. Yine de ileride gelecek taleplere göre platformun geliştirilmesi veya olası giderlerinin karşılanması için hedef kitleye faydalı olabileceğini düşündüğüm promosyonlar veya tanıtımları, okuma deneyimine zarar vermeyecek şekilde ekleyebilirim.

## İçeriklere ben de katkı sunabilir miyim ?

- Mevcut içeriklerdeki hata ve eksikleri mail veya geribildirim sayfası üzerinden iletebilirsiniz. Geri bildirimde bulunan destekçilerimizin isimleri buradaki listede yayınlanıyor olacak. 
- Eğer yeni içerik eklemek istiyorsanız bu harika. Fakat maalesef daha önceki deneyimlerime dayanarak maddi çıkar çatışması sebebiyle bunun pek olası olduğunu düşünmüyorum. Zira mevcut platform herhangi bir düzenli maddi kazanç elde edebilecek yapıda değil. Dolayısıyla yazarlara hakkı olan ödemeyi yapma noktasında sorun yaşanabilir. İleride tanıtım veya sponsorluklar sayesinde elde edilecek olası kazanç durumununda yeni içerik alımı mümkün olabilir. Olası değişiklikte, ana sayfa üzerinde mutlaka duyuru yapılır.